[
    {
        "heading1": "ماهواره ردیابی متان که با سرمایه جف بزوس ساخته شده بود در فضا گم شد",
        "heading2": null,
        "content": "0 ارسال شده توسط: علیرضا قادرمیهنی  13 تیر 1404 ساعت 09:56\nبعد از یک سال آغاز به کار ماهواره ردیابی متان با حمایت مالی گسترده جف بزوس و تلاش‌های سازمان دفاع محیط زیست، MethaneSAT در فضا گم شد.\nجف بزوس در کنار ایلان ماسک، یکی از کارآفرین‌های برجسته و میلیاردرهای معروفی است که علاقه زیادی به آغاز پروژه‌های فضایی دارد. یک سال پیش در مارس 2024، با سرمایه و حمایت این چهره بزرگ، ماهواره MethaneSAT به مدار زمین فرستاده شد تا بتواند با حضور موثر خود، میزان انتشار گاز متان در مناطق تولید نفت و گاز را رصد و پایش کند.",
        "link": "https://gadgetnews.net/1006114/methane-tracking-satellite-built-with-jeff-bezoss-funding-lost-space/"
    },
    {
        "heading1": "ماهواره ردیابی متان که با سرمایه جف بزوس ساخته شده بود در فضا گم شد",
        "heading2": "ماهواره ردیابی متان گم شد",
        "content": "متاسفانه در 30 خرداد ماه سال جاری، ارسال سیگنال از این ماهواره 88 میلیون دلاری قطع شد تا سرمایه جف و برنامه‌های او برای آینده از بین برود. براساس اعلام صندوق دفاع محیط زیست که یک موسسه نه چندان سودده به حساب می‌آید، ماهواره مورد بحث قابل بازیابی نخواهد بود.\nآخرین باری که ماهواره متان رویت شد، بر فراز کشور نروژ قرار داشت. سازمان EDF با تخصیص بودجه 100 میلیون دلاری که هدیه و سرمایه مالک سابق آمازون بود، ماهواره فوق را توسعه داد و به فضا فرستاد. گرچه مأموریت این ماهواره کامل نشده، اما صندوق دفاع محیط زیست در بیانیه خود تأکید کرده که داده‌های مهم و کلیدی از آن پیرامون انتشار گاز متان منتشر شده است.\nدر بیانیه این سازمان آمده، این مأموریت از لحاظ علمی و فناوری یک موفقیت خارق العاده بود. با کمک این ماهواره به چشم اندازی حیاتی از توزیع و حجم متان آزاد شده در مناطق تولید کننده نفت و گاز دست یافتیم. ما به قابلیتی بی‌سابقه برای تعبیر این مقیاس‌ها از فضا و تبدیل آن‌ها به حجم متان آزاد شده رسیدیم و این ظرفیت برای سایر مأموریت‌ها ارزشمند خواهد بود.\nماهواره متان مجهز به یک طیف سنج پیشرفته بوده و امکان ردیابی سطح گاز متان در پایین‌ترین میزان در سراسر جهان را داشته است. آیا سازمان EDF راجع به نتایج این مأموریت با ما صادق است؟\nبیشتر بخوانید\nتوقیف گیرنده های اینترنت ماهواره‌ای استارلینک در هرمزگانپیام‌رسانی ماهواره‌ای در اندروید؛ چگونه بدون آنتن، پیام بفرستیم؟ایلان ماسک نخستین ماهواره کوانتومی جهان را به فضا پرتاب کرد\njQuery(document).ready(function(){\nlet media_id = \"\";\njQuery.post(\"/wp-admin/admin-ajax.php\",\n{\naction: \"ami_media_request\",\nid: \"\",\npost_id: \"1006114\",\nwidth: jQuery(\".single .entry\").width(),\n},\nfunction(data, status){\nif(media_id != null && media_id != \"\")\n{\njQuery(\"#ami_media_box_acf4aab9\").html(data);\n}\nelse{\njQuery(\".entry p\").last().after(data)\n}\n});\n})",
        "link": "https://gadgetnews.net/1006114/methane-tracking-satellite-built-with-jeff-bezoss-funding-lost-space/"
    }
]