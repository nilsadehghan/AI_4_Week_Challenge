[
    {
        "heading1": "لکسوس یا تویوتا، هزینه نگهداری خودروهای کدام برند بیشتر است؟",
        "heading2": null,
        "content": "0 ارسال شده توسط: علیرضا قادرمیهنی  12 تیر 1404 ساعت 14:33\nتویوتا و لکسوس دو برند ژاپنی محبوب در بازار خودرو هستند که در این مطلب هزینه نگهداری و کیفیت آن‌ها بررسی و مقایسه شده است.\nتویوتا و لکسوس دو برند معروف جهان هستند که وابستگی تمام و کمالی به یکدیگر دارند. در واقع لکسوس همان تویوتاست، اما خودروهای لوکس و گران قیمت تولید می‌کند. هر دو برند به خاطر قابلیت اطمینان افسانه‌ای محصولاتشان تحسین می‌شوند، اما وقتی پای انتخاب یکی از آن‌ها به عنوان برنده وسط بیاید، ناچار هستیم یکی را به دیگری ترجیح بدهیم. آن دسته از مشتریانی که «ارزشمندی» یک خودرو برایشان در اولویت است، تویوتا را سرلوحه قرار می‌دهند، چرا که این برند هزینه‌های نگهداری کمتری دارد و مقرون به صرفه است.\nلکسوس از همان دی ان ای تویوتا بهره‌مند شده و خودش را به عنوان گزینه‌ای لوکس‌ با امکانات بیشتر و قیمت پایه بالاتر معرفی می‌کند، اما همچنان قابل اعتماد است. با این حال، آیا پرداخت هزینه بیشتر به معنای افزایش هزینه‌های تعمیر و نگهداری در درازمدت است یا خیر؟",
        "link": "https://gadgetnews.net/1005946/lexus-or-toyota-which-brand-car-costs-more-maintain/"
    },
    {
        "heading1": "لکسوس یا تویوتا، هزینه نگهداری خودروهای کدام برند بیشتر است؟",
        "heading2": "لکسوس یا تویوتا",
        "content": "آمارها نشان می‌دهد که در طول یک دوره 10 ساله، هزینه متوسط نگهداری تویوتا حدود 6 هزار دلار بوده، در حالی که هزینه متوسط مالکیت لکسوس در همان مدت زمان تقریبا 7786 دلار است. با توجه به اختلاف 1800 دلاری، تویوتا در حفظ هزینه‌های پایین مالکیت به‌ طور واضح برنده است. علاوه بر این، احتمال اینکه خودرو تویوتا نیاز به تعمیرات اساسی داشته باشد نزدیک به 15 درصد اعلام شده، حال آنکه درصد آن برای لکسوس بیش از 18.75 است.\nبر اساس تحلیلی که وب سایت بیزینس دی در سال 2023 منتشر کرد، هر دو برند تویوتا و لکسوس جزو مقرون‌به‌صرفه‌ترین برندها از نظر هزینه نگهداری هستند. براساس این تحلیل:\nهزینه نگهداری تویوتا معادل 13.41 درصد از قیمت خرید خودرو استو هزینه نگهداری لکسوس نیز 12.3 درصد از قیمت خرید را تشکیل می‌دهد.\nبا اینکه لکسوس به‌ عنوان یکی از بهترین برندهای لوکس دنیا شناخته می‌شود، اما برای خریدارانی که بودجه محدودی دارند، تویوتا گزینه‌ به‌صرفه‌تری است. تویوتا ضمن ارائه قابلیت اطمینان بالا، نیاز به تعهد مالی کمتری در درازمدت دارد و به همین خاطر انتخابی هوشمندانه برای مصرف‌کنندگانی است که به دنبال هزینه‌های مالکیت پایین هستند.\nبیشتر بخوانیدوقتی تویوتا پرادو به یک ون 70 هزار دلاری تبدیل می‌شود + عکستویوتا سنچوری شاسی بلند 2025 با امکانات جذاب معرفی شدچرا تویوتا پادشاه خودروهای مقرون به صرفه است؟مهندسی باکیفیت، دسترسی گسترده به قطعات یدکی و شبکه‌ نمایندگی‌ متعدد در سراسر جهان با پوشش فوق العاده، باعث شده تا رویکرد این خودروساز منجر به کاهش چشمگیر هزینه‌های تعمیرات و دستمزد شود.مالکان خودروهای تویوتا باید انتظار داشته باشند که به‌ طور میانگین مبلغی حدود 6 هزار دلار را طی یک دوره‌ ده ساله برای نگهداری و تعمیرات خودروهای خود پرداخت کنند و این رقم به‌ مراتب کمتر از بسیاری از رقباست. برای رفت‌ و‌ آمدهای روزمره، خانواده‌ها و مالکان ناوگان‌های خودرویی، تویوتا به دلیل قیمت مناسب و قابلیت اطمینان بی‌نظیر خودروهایش، همواره یک گزینه‌ ثابت و قابل اتکا بوده است.علاوه بر هزینه‌های نگهداری کمتر، محصولات تویوتا شامل چندین مدل هیبریدی و کم‌ مصرف مثل پریوس و راوفور هیبریدی است که همین امر موجب کاهش هزینه‌ کلی مالکیت می‌شود. هرچند هزینه‌های بیمه‌ خودروهای تویوتا به‌ اندازه‌ برند لکسوس پایین نیست، اما معمولا در سطحی منطقی و مقرون‌به‌صرفه قرار دارد. همچنین، نرخ استهلاک این خودروها نیز قابل قبول و منطقی است.شاید پیش خودتان بگویید که احتمال اینکه خودروهای تویوتا به یک تعمیر اساسی نیاز پیدا کنند، برابر با 15 درصد است، اما وقتی بادقت به آمار سایر خودروسازان نگاه کنید، متوجه خواهید شد که این رقم، 9.66 درصد بهتر از میانگین شرکت‌هاست. همچنین تعمیرات خودروهای تویوتا نسبت به مدل‌های لکسوس هزینه‌ کمتری دارند و ساده‌تر هستند، چرا که خودروهای لکسوس از فناوری‌ها و مواد لوکس‌تری بهره می‌برند.بیشتر بخوانیدتویوتا لندکروزر به ماه می‌رود؛ لونا کروزر، ماه راه را برای زندگی انسان در فضا هموار می‌کندتویوتا لندکروزر هیبریدی با پیشرانه V6 توئین توربو، قوی‌ترین لندکروز تاریخ استلکسوس کیفیت بالا را با بهای سنگین ارائه می‌دهدحتی اگر هزینه‌های مالکیت لکسوس کمتر از تویوتا نباشد، این برند همچنان گزینه‌ای باکیفیت و بی‌نظیر در بازار خودروهای لوکس به حساب می‌آید. در واقع، لکسوس به عنوان دومین برند لوکس ارزان‌ قیمت در بازار خودرو جهان شناخته می‌شود و پس از تسلا قرار می‌گیرد. البته قطعا با میانگین هزینه مالکیت ده ساله حدود 7786 دلار و امکان افزایش آن تا حدود 12 هزار دلار، این برند ارزان‌ترین گزینه در جاده نیست، اما در بازاری که هزینه‌های نگهداری و تعمیر می‌تواند به سرعت افزایش یابد، این رقم مناسب به نظر می‌رسد.لکسوس موفقیت خود را با ترکیب DNA قابلیت اطمینان تویوتا و کیفیت بالای ساخت و طراحی لوکس به دست آورده است. همچنین احتمال اینکه خودروهای لکسوس نیاز به تعمیرات اساسی داشته باشند، 18.75 درصد است. (17.33 درصد بهتر از رقبای مستقیم خود در بازار) مدل‌هایی مانند RX و ES از جمله خودروهای برجسته لکسوس در حفظ ارزش دوباره فروش به شمار می‌روند. محصولات این برند لوکس در درازمدت عملکرد فوق العاده‌ای از خود نشان می‌دهند و هزینه‌های نگهداری آن‌ها پایین‌تر است.این برند لوکس ژاپنی برای خریدارانی که به دنبال راحتی، سکوت و ظرافت هستند، اما نمی‌خواهند دردسرهای پرهزینه مالکیت خودروهای لوکس را تحمل کنند، یک انتخاب متعادل ارائه می‌دهد. گرچه لکسوس در کلاس لوکس یک ارزش برتر است که ترکیبی از پرستیژ و آرامش خاطر را فراهم می‌کند، اما تویوتا بدون شک گزینه بهتر برای کسانی است که صرفا به دنبال مقرون‌به‌صرفه بودن هستند.بیشتر بخوانیدلکسوس IS500 Climax Edition؛ وداع با پیشرانه‌ی V8 تنفس طبیعینسل جدید لکسوس ES با فناوری‌های پیشرفته و طراحی مدرن معرفی شد",
        "link": "https://gadgetnews.net/1005946/lexus-or-toyota-which-brand-car-costs-more-maintain/"
    }
]