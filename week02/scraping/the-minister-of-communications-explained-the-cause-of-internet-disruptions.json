[
    {
        "heading1": "وزیر ارتباطات درباره علت اختلالات اینترنت توضیح داد",
        "heading2": null,
        "content": "0 ارسال شده توسط: پوریا هاشم پور  12 تیر 1404 ساعت 16:18\nوزیر ارتباطات و فناوری اطلاعات در حاشیه یک مراسم، توضیحاتی راجب علت اختلالات اینترنت پس از رفع محدودیت‌های اخیر ارائه داد.\nبا عنایت به آخرین اخبار داخلی، در حاشیه‌ مراسم ترحیم شهید دکتر محمدمهدی طهرانچی که روز سه‌شنبه‌ همین هفته برگزار شد، سید ستار هاشمی، وزیر ارتباطات و فناوری اطلاعات در پاسخ به سوالات خبرنگاران در خصوص اختلالات اخیر در شبکه‌ اینترنت کشور پس از تصمیمات جدید در مورد رفع محدودیت‌های دسترسی به اینترنت بین‌الملل، به ارائه‌ توضیحاتی پرداخت.",
        "link": "https://gadgetnews.net/1006152/the-minister-of-communications-explained-the-cause-of-internet-disruptions/"
    },
    {
        "heading1": "وزیر ارتباطات درباره علت اختلالات اینترنت توضیح داد",
        "heading2": "حملات خارجی علت اختلالات اینترنت است",
        "content": "به گفته وزیر ارتباطات دولت چهاردهم، تشخیص مراجع ذی‌ربط حاکی از آن است که حملاتی از خارج کشور شناسایی شده و این اختلالات در شبکه‌ اینترنت به‌طور قابل توجهی متأثر از همین تهدیدات امنیتی است. سید ستار هاشمی در این زمینه تصریح کرد که مراجع امنیتی و اطلاعاتی کشور با دقت و حساسیت ویژه‌ای موضوع را پیگیری می‌کنند.\nوزیر ارتباطات در ادامه خاطرنشان کرد: «با وجود محدودیت‌ها و تهدیدات مختلفی که وجود دارد، همکاران ما در وزارت ارتباطات به‌صورت شبانه‌روزی و با روحیه جهادی در تلاش هستند تا دغدغه‌های مردم و کسب‌وکارها را در اسرع وقت برطرف کنند. ما به مطالبه‌های به‌حق مردم توجه داریم و پاسخ‌گویی به آن‌ها را وظیفه‌ خود می‌دانیم.»\nهاشمی درباره‌ برنامه‌های آینده وزارت ارتباطات برای تقویت امنیت سایبری اظهار داشت: «اجازه دهید در این مرحله وارد جزئیات نشویم، چرا که ممکن است برخی مسائل دارای ملاحظات امنیتی و محرمانه باشند. با این حال، باید بگویم که برنامه‌ریزی‌های دقیقی در این حوزه در حال انجام است تا بتوانیم به بهترین شکل ممکن از زیرساخت‌های کشور حفاظت کنیم.»\nبیشتر بخوانیدتقدیر وزیر ارتباطات از پایداری ارتباطات در جنگ 12 روزه!نرم افزار های VPN در صدر لیست دانلود ایرانی‌ها از گوگل پلیاستفاده از استارلینک در ایران ممنوع شد؛ مجازات تا ۱۰ سال حبس برای کاربران و واردکنندگانوی همچنین به تشدید حملات سایبری از تاریخ ۲۳ خرداد اشاره کرد و گفت که این حملات هم‌زمان با تجاوز رژیم صهیونیستی به شدت افزایش یافت. بنا بر گزارش‌های موجود، قبل از این تاریخ حملات به‌صورت پراکنده انجام می‌شدند، اما پس از آن شاهد وقوع حملات گسترده، از جمله حملات DDoS بوده‌ایم که برخی زیرساخت‌های حیاتی کشور، از جمله بانک سپه و پلتفرم نوبیتکس تحت تأثیر قرار گرفته‌اند.طبق اظهارات هاشمی، فشارهای سایبری در این دوره بی‌سابقه بوده و وزارت ارتباطات با تمام توان در پی مدیریت این بحران است.این اظهارات در حالی بیان شد که نگرانی‌ها درباره‌ی امنیت سایبری و حفاظت از زیرساخت‌های حیاتی کشور در مواجهه با تهدیدات روزافزون، بیش از پیش احساس می‌شود.",
        "link": "https://gadgetnews.net/1006152/the-minister-of-communications-explained-the-cause-of-internet-disruptions/"
    }
]