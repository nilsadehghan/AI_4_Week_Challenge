[
    {
        "heading1": "تویوتا راوفور با کنار زدن تسلا مدل Y، پرفروش ترین خودرو جهان شد",
        "heading2": null,
        "content": "0 ارسال شده توسط: علیرضا قادرمیهنی  13 تیر 1404 ساعت 09:56\nکراس اوور بادوام و محبوب تویوتا راوفور با موفقیت توانست از تسلا مدل Y سبقت بگیرد و تبدیل به پرفروش ترین خودرو جهان شود.\nخودروسازان بزرگ جهان برای فروش بیشتر محصولات خود و قرار گرفتن در صدر جدول بهترین‌ها، همواره تلاش می‌کنند، اما این یک خودرو است که می‌تواند آینده آن برند را مشخص کند. پرفروش‌ترین خودرو جهان برای کدام برند خودروسازی از کدام کشور است؟ ظاهرا ایلان ماسک نتوانسته محبوبیت تسلا مدل Y را برای یک سال دیگر تمدید کند و ژاپنی‌های سخت کوش از اتاق فرمان تویوتا از رقیب آمریکایی خود سبقت گرفته‌اند.",
        "link": "https://gadgetnews.net/1006311/toyota-rav4-overtakes-tesla-model-y-become-worlds-best-selling-car/"
    },
    {
        "heading1": "تویوتا راوفور با کنار زدن تسلا مدل Y، پرفروش ترین خودرو جهان شد",
        "heading2": "پرفروش‌ ترین خودرو جهان",
        "content": "با ورود به سال 2025 و حواشی زیادی که برای مدیرعامل و مالک کمپانی تسلا به وجود آمد، فروش خودروهای این خودروساز کاهش یافت، تا جایی که ماسک تصمیم به اخراج معاون ایرانی بخش تولید و عملیات تسلا گرفت. به هر حال این کراس اوور محبوب آمریکایی موفق نشده برای جایگاه خود بجنگند و گود رقابت را برای رقیب ژاپنی‌اش آماده و مهیا کرده است.\nتویوتا راوفور یک شاسی بلند جذاب و باکیفیت ژاپنی بوده که فروش خوبی را طی دهه‌های اخیر کسب کرده است. این خودرو نه تنها در سرزمین مادری خود به موفقیت‌های زیادی رسیده، بلکه توانسته در بازارهای صادراتی هم محبوب دل مشتریان شود. تقریبا از سال 2020 میلادی به بعد، بشر پذیرفت که به زودی یک خودرو برقی می‌تواند به عنوان پرفروش‌ترین خودرو جهان معرفی شود.\nاین اتفاق مهم در سال 2023 میلادی افتاد و تسلا مدل Y با فروش بیش از 1.2 میلیون دستگاه، تاج پرفروش‌ترین ماشین دنیا را بر سر گذاشت. در آن سال تویوتا راو 4 با فروش 150 هزار دستگاه خودرو کمتر از رقیب خود در جایگاه دوم ایستاد تا اینکه یک سال بعد بتواند انتقام بگیرد. در سال گذشته شرایط برای تکرار دوباره موفقیت تسلا مساعد نبود و به همین خاطر ژاپنی‌ها دست به کار شدند و مجددا جایگاه نخست را تسخیر کردند.\nبیشتر بخوانید\nتویوتا لندکروزر هیبریدی با پیشرانه V6 توئین توربو، قوی‌ترین لندکروز تاریخ استمشخصات و امکانات تویوتا راوفور تک دیفرانسیل نگین تندیس الماس برای بازار ایران\nتویوتا فقط یک برگ برنده ندارد\nاواخر قرن بیستم بود که تویوتا از کراس اوور زیبا و بادوامی به نام راو 4 رونمایی کرد. این خودرو کوچک و جمع‌و‌جور مجهز به یک موتور 120 اسب بخاری شده بود و با سیستم دو دیفرانسیل عرضه می‌شد. در سال 1997 میلادی بود که تویوتا تصمیم گرفت این کراس اوور شهری را با قوای فنی پلاگین هیبرید راهی بازار کند و بدین ترتیب یکی از اولین خودروسازانی شد که خودرو دو دیفرانسیل کم مصرف عرضه می‌کرد.\nاهمیت فروش RAV4 زمانی بیشتر می‌شود که بدانیم نسل فعلی این خودرو، با وجود عملکرد موفق در بازار، به پایان عمر خود نزدیک شده است. در حال حاضر تویوتا از مدل 2026 رونمایی کرده و این مسئله ممکن است باعث تردید برخی خریداران در انتخاب نسخه فعلی شده باشد. آن‌ها ترجیح می‌دهند برای بهره‌مندی از امکانات بهتر و طراحی مدرن‌تر، منتظر نسل بعدی بمانند.\nدر آن سوی میدان، عده‌ای از مشتریان همچنان به نسخه 2024 علاقه نشان می‌دهند، چرا که این مدل بدون پیشرانه هیبریدی عرضه شده و در نتیجه قیمت کمتری دارد. از طرفی پیچیده نبودن آن به لحاظ فنی برای برخی خریداران مزیت محسوب می‌شود. تویوتا با عرضه مدل‌های غیرهیبریدی، گزینه‌ای اقتصادی‌تر برای گروهی از مصرف‌ کنندگان فراهم کرده است.\nبیشتر بخوانیدلکسوس یا تویوتا، هزینه نگهداری خودروهای کدام برند بیشتر است؟وقتی تویوتا پرادو به یک ون 70 هزار دلاری تبدیل می‌شود + عکسبه هر حال برنامه شرکت برای سال آینده متفاوت است. نسخه 2025 راوفور فقط با پیشرانه‌های هیبریدی به بازار خواهد آمد. این تصمیم موجب افزایش سطح پیچیدگی فنی خودرو می‌شود. احتمال دارد این تغییرات روی تصمیم‌گیری مشتریانی که به دنبال سادگی و هزینه نگهداری پایین هستند، تأثیرگذار باشد.البته اغلب محصولات تویوتا پرفروش است و این فقط راو 4 نیست که برای ما اهمیت دارد. برای مثال براساس فهرست پرفروش‌ترین خودروهای 2024، می‌توان دریافت کرد که 5 خودرو این برند ژاپنی به موفقیت راوفور رسیده‌اند که از جمله آن‌ها می‌توان به تویوتا کرولا کراس، کرولا یا لوین، هایلوکس و کمتری اشاره کرد.چالش‌های پیش روی تسلا و ماسکبه نظر می‌رسد که اگر به چالش‌های مهم تسلا اشاره نکنیم، به این برند آمریکایی کم لطفی کرده‌ایم، زیرا ایلان ماسک در اواخر سال گذشته وارد دنیای سیاست شده و حمایت‌هایش از ترامپ باعث عصبانیت بعضی از احزاب دیگر در ایالات متحده شد. همچنین دعواهای لفظی اخیر بین او و دونالد ترامپ، موقعیت سهام شرکت‌های این میلیاردر بزرگ را در معرض تهدید قرار داده است.علاوه بر این مدیران تسلا تمایلی به گسترش سبد محصولات خود ندارند و همچنان در حال عرضه مدل‌های قدیمی هستند. به نظر می‌رسد که برای بازگشت شکوه به این خودروساز، باید تجدیدنظری در برنامه‌های آتی شرکت شود. نه تنها امید افشار، بلکه بسیاری از مدیران فروش و تولید دیگر این شرکت طی ماه‌های اخیر یا اخراج شده یا از سمت خود کناره گیری کرده‌اند.بیشتر بخوانیدتویوتا سنچوری شاسی بلند 2025 با امکانات جذاب معرفی شدتویوتا لندکروزر به ماه می‌رود؛ لونا کروزر، ماه راه را برای زندگی انسان در فضا هموار می‌کند",
        "link": "https://gadgetnews.net/1006311/toyota-rav4-overtakes-tesla-model-y-become-worlds-best-selling-car/"
    }
]