[
    {
        "heading1": "ظرفیت باتری و مشخصات دوربین گلکسی اس 26 اولترا سامسونگ فاش شد",
        "heading2": null,
        "content": "0 ارسال شده توسط: منصوره نعمتی  13 تیر 1404 ساعت 13:05\nافشای مشخصات جدید گلکسی اس 26 اولترا نشان می‌دهد که سامسونگ بیشتر به فکر ارتقای عملکرد پرچمدار خود است تا تغییر ظاهری؛ باتری بزرگ‌تر و دوربین حرفه‌ای از جمله این تغییرات هستند.\nهنوز چندین ماه تا معرفی سری گلکسی اس 26 باقی مانده است. طبق جدیدترین اخبار تکنولوژی اولین شایعات درباره این پرچمدار آینده سامسونگ از منابع معتبر مانند GalaxyClub و افشاگر معروف UniverseIce، سامسونگ برنامه‌ای برای افزایش ظرفیت باتری ندارد. بدین شکل که مجددا از یک باتری 5000 میلی‌آمپرساعتی در این پرچمدار جدید استفاده خواهد کرد.",
        "link": "https://gadgetnews.net/1006173/samsung-galaxy-s26-ultra-battery-capacity-camera-details/"
    },
    {
        "heading1": "ظرفیت باتری و مشخصات دوربین گلکسی اس 26 اولترا سامسونگ فاش شد",
        "heading2": "باتری کوچکتر گلکسی اس 26 اولترا، اما قدرت بیشتر!",
        "content": "نکته مهم‌ این است که ظاهرا سامسونگ با استفاده از فناوری جدید افزایش چگالی انرژی، توانست همان ظرفیت را در ابعاد کوچک‌تری قرار دهد. در نتیجه  فضای اشغال‌ شده توسط باتری کمتر است و سامسونگ این فضای آزاد را برای باریک‌تر کردن بدنه طراحی کرده است. اگر این موضوع درست باشد، گلکسی اس 26 اولترا می‌تواند یکی از خوش‌ دست‌ترین پرچمداران سری S در سال‌های اخیر باشد.\nاز طرف دیگر، احتمال افزایش سرعت شارژ نیز وجود دارد. گلکسی اس 25 اولترا به شارژ 45 واتی محدود است، اما شایعات شنیده شده از منابع نزدیک به سامسونگ خبر از افزایش احتمالی توان شارژ در نسل جدید را می‌دهند. هرچند هنوز جزئیات دقیقی از این فناوری ارائه نشده است.",
        "link": "https://gadgetnews.net/1006173/samsung-galaxy-s26-ultra-battery-capacity-camera-details/"
    },
    {
        "heading1": "ظرفیت باتری و مشخصات دوربین گلکسی اس 26 اولترا سامسونگ فاش شد",
        "heading2": "دوربین ۲۰۰ مگاپیکسلی دوباره برگشت!",
        "content": "در بخش دوربین نیز، شایعات حاکی از آنست که همچنان سامسونگ از دوربین اصلی 200 مگاپیکسلی استفاده خواهد کرد. البته هنوز مشخص نیست که این دوربین از همان سنسور ISOCELL HP2 استفاده می‌کند یا شاهد معرفی یک نسل جدید از این سنسورها هستیم.\nبیشتر بخوانیدرویداد Galaxy Unpacked 2025 سامسونگ با اتفاقات هیجان‌انگیز در راه استبا توجه به زمان‌بندی که همیشه سامسونگ دارد، سری گلکسی اس 26 در ژانویه 2026 رونمایی می‌شود. بنابراین در ماه‌های آینده منتظر اطلاعات و افشاگری‌های بیشتری هستیم.",
        "link": "https://gadgetnews.net/1006173/samsung-galaxy-s26-ultra-battery-capacity-camera-details/"
    }
]