[
    {
        "heading1": "نسخه ویژه مرسدس CLA45 فاینال ادیشن برای وداع با نسل قبلی معرفی شد",
        "heading2": null,
        "content": "0 ارسال شده توسط: علیرضا قادرمیهنی  13 تیر 1404 ساعت 09:59\nکمپانی مرسدس بنز از نسخه ویژه CLA45 فاینال ادیشن به منظور وداغ با نسل قبلی آن رونمایی کرد. این خودرو چه مشخصاتی دارد؟\nکمپانی مرسدس بنز سال‌هاست که خاک صنعت خودرو اروپا را خورده و هم اکنون در حال ریکاوری سبد محصولات خود برای بازارهای جهانی است. پایان دادن به نسل یک خودرو و منقرض کردن آن، تصمیم سخت و دشواری است که مدیران یک شرکت موفق باید همواره به آن فکر کنند. به نظر می‌رسد با معرفی نسل جدید مرسدس CLA و رونمایی از نسخه ویژه فاینال ادیشن آن، پروژه جدیدی در حال استارت خوردن است.\nمرسدس در ماه مارس مدل جدید و به‌روزرسانی شده CLA را معرفی کرد و حالا این شرکت اروپایی برای خداحافظی با نسل قبلی این خودرو آماده می‌شود. در راستای اجرای کامل و دقیق این برنامه، نسخه‌ ویژه‌ای با نام CLA45 S Final Edition معرفی شده که در این مطلب نگاهی به آن می‌اندازیم.",
        "link": "https://gadgetnews.net/1006322/mercedes-cla45-final-edition-special-edition/"
    },
    {
        "heading1": "نسخه ویژه مرسدس CLA45 فاینال ادیشن برای وداع با نسل قبلی معرفی شد",
        "heading2": "نسخه ویژه مرسدس CLA45 فاینال ادیشن",
        "content": "این نسخه‌ خاص قرار است اوایل سال آینده وارد بازار ایالات متحده شود و دارای رنگ بدنه خاکستری مات به همراه گرافیک‌های مشکی و زرد روی درهای جلو و قاب آینه‌هاست. تم دو رنگ زرد و سیاه در تایرهای فورج کاری شده 19 اینچی این خودرو تکرار شده است. از دیگر ویژگی‌های برجسته آن می‌توان به درپوش باک کروم نقره‌ای و کالیپرهای ترمز مشکی براق با نشان سفید AMG اشاره کرد.\nاین خودرو همچنین به پکیج‌های ای ام جی نایت پلاس و ای ام جی ایرودینامیک پلاس مجهز شده و این پکیج‌ها شامل تزئینات مشکی براق و کروم مشکی، اسپویلر ثابت عقب، اسپلیتر بزرگ‌تر و فلاپ‌های جلو ویژه هستند. فضای داخلی نیز از نظرها دور نمانده و خریداران با صندلی‌های ویژه AMG Performance مواجه خواهند شد که با روکش ترکیبی MB-Tex مشکی و میکروفیبر پوشانده شده‌اند. این صندلی‌ها دارای دوخت زرد متضاد و نشان «45 S» روی پشت‌سری‌ها هستند.\nجزئیات خاص این نسخه در فرمان ای ام جی پرفورمنس با روکش چرم ناپا/میکروفیبر و کف‌پوش‌های AMG با دوخت زرد نیز ادامه دارد. همچنین رکاب‌های نورانی و نشان فاینال ادیشن روی کنسول مرکزی به این طراحی خاص افزوده شده‌اند.\nبیشتر بخوانید\nکانسپت مرسدس بنز AMG GT XX؛ هیولای برقی با 1340 اسب بخار قدرترونمایی ایران خودرو و ستاره ایران از مرسدس بنز C200L و GLB200 در شیراز\nقوای فنی و قیمت\nنیروی محرکه از طریق یک موتور چهار سیلندر 2.0 لیتری توربوشارژ تأمین می‌شود که می‌تواند در بهترین حالت 416 اسب بخار قدرت و 500 نیوتن متر گشتاور تولید کند. این پیشرانه به یک گیربکس هشت‌ سرعته‌ دوکلاچه و سامانه‌ تمام‌ چرخ محرک AMG Performance 4MATIC+ متصل است. علاوه بر این شتاب صفر تا 96 کیلومتر بر ساعت را در 4 ثانیه پر می‌کند و نهایت سرعتی که می‌تواند به آن برسد، 250 کیلومتر بر ساعت خواهد بود.\nمرسدس هنوز قیمتی برای این نسخه اعلام نکرده، اما اعلام شده تعداد محدودی از آن وارد بازار ایالات متحده خواهد شد. این نسخه‌ ویژه در اروپا نیز عرضه می‌شود و در آن بازار با فرم سدان یا استیشن قابل خریداری است. مدل اروپایی علاوه بر این با رنگ بدنه مشکی ساده و سقف سرعت بالاتر 270 کیلومتر بر ساعت نیز در دسترس خواهد بود.\nبیشتر بخوانید\nواردات خودروهای مرسدس بنز برای جانبازان توسط ایران خودرومنصوری با مرسدس بنز جی واگن اسپرانزا، صحنه را به آتش کشید\njQuery(document).ready(function(){\nlet media_id = \"\";\njQuery.post(\"/wp-admin/admin-ajax.php\",\n{\naction: \"ami_media_request\",\nid: \"\",\npost_id: \"1006322\",\nwidth: jQuery(\".single .entry\").width(),\n},\nfunction(data, status){\nif(media_id != null && media_id != \"\")\n{\njQuery(\"#ami_media_box_935118f8\").html(data);\n}\nelse{\njQuery(\".entry p\").last().after(data)\n}\n});\n})",
        "link": "https://gadgetnews.net/1006322/mercedes-cla45-final-edition-special-edition/"
    }
]