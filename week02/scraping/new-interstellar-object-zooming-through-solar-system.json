[
    {
        "heading1": "ناسا وجود یک شی بین ستاره‌ای مرموز با سرعت سرسام‌آور در منظومه شمسی را تایید کرد",
        "heading2": null,
        "content": "0 ارسال شده توسط: پریسا فولادی  12 تیر 1404 ساعت 20:17\nناسا یک شی بین ستاره‌ای جدید را تایید کرد! با این دنباله‌داری که با سرعت سرسام‌آور و باورنکردنی از منظومه شمسی عبور می‌کند، بیشتر آشنا شوید.\nدر اقدامی شگفت‌انگیز، جامعه اخترشناسی و ناسا تأیید کردند که سومین شی بین ستاره‌ای کشف‌شده در تاریخ هم‌اکنون با سرعتی سرسام‌آور در حال عبور از منظومه شمسی است. این مهمان کیهانی که از فضایی فراتر از منظومه ما آمده، فرصتی بی‌نظیر برای مطالعه اجرامی از دیگر نقاط کهکشان فراهم کرده است.",
        "link": "https://gadgetnews.net/1006075/new-interstellar-object-zooming-through-solar-system/"
    },
    {
        "heading1": "ناسا وجود یک شی بین ستاره‌ای مرموز با سرعت سرسام‌آور در منظومه شمسی را تایید کرد",
        "heading2": "کشف بزرگ‌ترین دنباله‌دار بین ستاره‌ای",
        "content": "این شی بین ستاره‌ای که توسط مرکز ریزسیاره‌های اتحادیه بین‌المللی نجوم با نام 3I/Atlas طبقه‌بندی شده، به احتمال زیاد بزرگ‌ترین جرمی است که تاکنون از فضای میان‌ستاره‌ای به منظومه ما وارد شده. دانشمندان آن را به عنوان یک دنباله‌دار شناسایی کرده‌اند.\nبه گفته جاناتان مک‌داول، اخترشناس مرکز اخترفیزیک هاروارد-اسمیتسونیان، وجود هاله‌ای غبارآلود و مبهم در اطراف آن نشان می‌دهد که این جرم بیشتر از یخ تشکیل شده تا سنگ.\nاین کشف اولین بار توسط پروژه پیمایشی ATLAS که توسط ناسا در هاوایی تأمین مالی می‌شود، در تاریخ ۲ ژوئیه ۲۰۲۵ (۱۱ تیر ۱۴۰۴) انجام شد و اخترشناسان در سراسر جهان با بررسی داده‌های تلسکوپی گذشته، توانستند مسیر حرکت آن را تا ۱۴ ژوئن ردیابی کنند.\nمسافری بی‌خطر با سرعتی باورنکردنی\nریچارد مویسل رئیس بخش دفاع سیاره‌ای در آژانس فضایی اروپا تأکید کرد که این شی بین ستاره‌ای هیچ خطری برای زمین ندارد. او در ادامه توضیح داد که این جرم از اعماق منظومه شمسی عبور می‌کند و مسیر آن از داخل مدار مریخ خواهد بود، اما به سیاره همسایه ما برخورد نخواهد کرد.\nبیشتر بخوانید\nفضانورد بریتانیایی: کشف حیات بیگانه در منظومه شمسی نزدیک است!ستاره‌ای در دل یک ستاره دیگر؛ ثبت اولین نمونه از همزیستی کیهانیتلسکوپ جیمز وب برای اولین بار، خودکشی یک سیاره را ثبت کرد!\nموضوعی که اخترشناسان را به هیجان آورده، سرعت خارق‌العاده این بازدیدکننده است. محاسبات اولیه نشان می‌دهد که 3I/Atlas با سرعتی بیش از ۶۰ کیلومتر بر ثانیه (حدود ۲۱۶ هزار کیلومتر بر ساعت) در حال حرکت است.\nاین سرعت فوق‌العاده بالا به این معناست که این جرم در قید گرانش خورشید نیست و همان‌طور که از فضای میان‌ستاره‌ای آمده، دوباره به همان فضا باز خواهد گشت. این ویژگی تفاوت اصلی آن با دنباله‌دارها و سیارک‌های منظومه شمسی است.\nچرا این کشف اهمیت دارد؟\nاین سومین بار است که بشر موفق به شناسایی یک شی بین ستاره‌ای می‌شود. اولین مورد ‘Oumuamua در سال ۲۰۱۷ بود که ظاهر عجیبش برخی را به این فکر انداخت که شاید یک فضاپیمای بیگانه باشد. دومین مورد 2I/Borisov بود که در سال ۲۰۱۹ مشاهده شد. به گفته دانشمندان، 3I/Atlas به طور قابل توجهی سریع‌تر از دو بازدیدکننده قبلی حرکت می‌کند.\nاین اجرام فرصت‌های نادری برای مطالعه موادی هستند که از منظومه‌های ستاره‌ای دیگر سرچشمه گرفته‌اند. به گفته مارک نوریس اخترشناس دانشگاه مرکزی لنکشایر بریتانیا، اگر بتوانیم روی چنین جرمی پیش‌سازهای حیات مانند اسیدهای آمینه را شناسایی کنیم؛ با اطمینان بسیار بیشتری می‌توانیم بگوییم که شرایط لازم برای وجود حیات در دیگر منظومه‌های ستاره‌ای نیز وجود دارد.\nبا اینکه امکان ارسال یک فضاپیما برای رسیدن به این شی بین ستاره‌ای وجود ندارد، اما اخترشناسان تا سال آینده فرصت دارند تا با تلسکوپ‌های قدرتمند، این مسافر کیهانی را رصد کرده و اسرار بیشتری از دنیای فراتر از منظومه شمسی را فاش کنند.\njQuery(document).ready(function(){\nlet media_id = \"\";\njQuery.post(\"/wp-admin/admin-ajax.php\",\n{\naction: \"ami_media_request\",\nid: \"\",\npost_id: \"1006075\",\nwidth: jQuery(\".single .entry\").width(),\n},\nfunction(data, status){\nif(media_id != null && media_id != \"\")\n{\njQuery(\"#ami_media_box_5f1deeba\").html(data);\n}\nelse{\njQuery(\".entry p\").last().after(data)\n}\n});\n})",
        "link": "https://gadgetnews.net/1006075/new-interstellar-object-zooming-through-solar-system/"
    }
]