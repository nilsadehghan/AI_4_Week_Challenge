[
    {
        "heading1": "8 داستان مرموز تاریخ که هنوز هم بی‌جواب هستند؛ از سیگنال Wow تا حادثه وحشتناک دیتلوف",
        "heading2": null,
        "content": "0 ارسال شده توسط: امیرحسین کریم نژاد  12 تیر 1404 ساعت 21:47\nامروز می‌خواهیم به دل تاریخ برویم و از 8 داستان مرموز پرده برداریم که پس از گذشت سال‌ها و با وجود بررسی‌های گسترده هنوز بی‌پاسخ باقی مانده‌اند. از ماجرای سیگنال Wow گرفته تا حادثه وحشتناک دیتلوف و رویای ال‌دورادو معماهای زیادی هستند که شما را شگفت‌زده می‌کنند.\nمعمولا بر این باور هستیم که پیشرفت علم و توسعه ابزارهای دقیق راه را برای حل تمامی معماها و سوال‌های بشر هموار کرده‌اند. هرچند با نگاهی به گذشته متوجه می‌شوید که بسیاری از سوال‌های بشر بی‌پاسخ مانده‌اند. تعدادی داستان مرموز نیز وجود دارند که هنوز هیچ پاسخ قطعی برای دلایل رخ دادن آنها نداریم.",
        "link": "https://gadgetnews.net/1006004/strange-unsolved-mysteries/"
    },
    {
        "heading1": "8 داستان مرموز تاریخ که هنوز هم بی‌جواب هستند؛ از سیگنال Wow تا حادثه وحشتناک دیتلوف",
        "heading2": "داستان های مرموز تاریخ که واقعیت ترسناکی را پنهان می‌کنند",
        "content": "در مواجهه با داستان های مرموز مختلف معمولا دو رویکرد وجود دارد. گروهی تمایل دارند حتما پاسخ را با علم موجود بشر و رویکردی واقع‌گرایانه بدهند. این افراد ذهن خود را به هر دلیل یا رویداد عجیبی می‌بندند. آن هم در صورتی که بارها ثابت شده ممکن است علم موجود دید ناقصی به جهان داشته باشد. مثلا اخیرا بسیاری از دانشمندان احتمال وجود جهان هستی در سیاه چاله را مطرح می‌کنند. آيا چنین چیزی می‌توانست تا ۵۰ سال پیش مورد پذیرش قرار گیرد؟\nگروه دوم از موجودات فضایی گرفته تا وجود یک ابرتمدن باستانی با دانش پیچیده را در پاسخ به داستان های مرموز تاریخ دخیل می‌کنند. بهتر است در ادامه به این معماهای عجیب بپردازیم و خودتان تصمیم بگیرید که چه توضیحی به واقعیت نزدیک‌تر است.\nسیگنال Wow\nبیایید از سیگنال بسیار معروف Wow شروع کنیم. در سال ۱۹۷۷ رصدخانه Big Ear دانشگاه اوهایو سیگنالی ۷۲ ثانیه‌ای دریافت کرد که هیچ شباهتی به سیگنال‌های مرتبط با پدیده‌های نجومی نداشت. در آن زمان بسیاری باور داشتند که سیگنال دریافت شده به موجودات فضایی تعلق دارد. هرچند با وجود گذشت چندین سال سیگنال مشابهی دریافت نشده است. اگر فضایی‌ها در تلاش برای ارتباط با ما بودند، نباید حداقل چندین‌بار سیگنال می‌فرستادند؟\nهمین سوال مهم نیز سبب شده که عده‌ای ریشه سیگنال Wow را در پدیده‌های طبیعی نجوم جستجو کنند. برخی باور دارند در صورت برخورد یک مگنتار (نوعی ستاره نوترونی با میدان مغناطیسی فوق‌العاده قوی) با یک ابر هیدروژنی ممکن است سیگنال‌هایی مشابه تولید شود. هرچند برخی دیگر نیز دلایل مختلف عدم مشاهده موجودات فضایی را در رابطه با عدم تکرار سیگنال Wow مطرح می‌کنند. در هر صورت همچنان این سیگنال در میان 10 داستان مرموز تاریخ قرار دارد.\nداستان های مرموز تاریخ: افسانه ال دورادو\nدر قرن شانزدهم کشورهای استعماری در حال رقابت برای دستیابی به سرزمین‌ها و منابع بیشتر بودند. آنها هنگام اکتشافات خود با شگفتی‌های زیادی مواجه می‌شدند. به همین خاطر وقتی داستان مرموز شهر افسانه‌ای ال دورادو در جهان پخش شد، کسی در رابطه با واقعیت ماجرا تردید نکرد. اروپایی‌ها به‌دنبال شهری بودند که کاملا از طلا ساخته شده بود.\nماجرا از داستان قبیله مائیسکا شروع شد. قبیله‌ای که در آن حاکم جدید را با گرد طلا می‌پوشاندند. آنها همچنین مجسمه‌های ساخته شده از طلا و جواهرات را به درون آب می‌انداختند تا خدای دریاچه خشنود شود. ظاهرا مردم این قبیله مهارت بسیار زیادی در طلاکاری داشتند و طلا صرفا برای آنها ارزش معنوی داشت. چرا ال دورادو در میان داستان های مرموز تاریخ قرار گرفته است؟ با وجود کاوش‌های گسترده باستان شناسی، هنوز هیچکس موفق نشده کوچکترین نشانه‌ای از این تمدن طلامحور پیدا کند.\nکتاب مرموز وینیچ\nوقتی صحبت از داستان های مرموز تاریخ می‌شود، هیچ چیزی همچون کتاب خطی وینیچ نمی‌درخشد. در اوایل قرن بیستم شخصی به‌نام ویلفرد وینیچ این کتاب خاص را از یک فروشنده یسوعی در ایتالیا خریداری کرد. او فکر می‌کرد یک کتاب قدیمی را خریداری کرده و به‌زودی با کمک کارشناسان از محتوای آن آگاهی خواهد یافت. هرچند در طول صد سال گذشته هیچ‌کسی نتوانسته این کتاب را رمزگشایی کند.\nمتن نوشته شده به هیچکدام از زبان‌های شناخته شده بشر تعلق ندارد. همچنین کارشناسان رمزنگاری، نمادشناسی و عرفان نیز در درک آن عاجز بوده‌اند. این کتاب ۲۰۰ صفحه‌ای به چند فصل تقسیم شده است و در هرکدام می‌توان تصاویر زیادی را مشاهده کرد. در فصل اول بیشتر تصاویر گیاهان دیده می‌شود. هرچند در فصل‌های بعدی شاهد تصاویر مرتبط با موقعیت ستارگان و اجرام آسمانی، نمادهایی از کیهان و زنان برهنه در نزدیکی چشمه‌های آب گرم هستیم.\nتست کربن نشان داده که کتاب به قرن ۱۵ میلادی تعلق دارد؛ اما کسی نمی‌تواند متوجه هدف اصلی کتاب شود. برخی با توجه به تعداد زیاد تصاویر زنان برهنه آن را کتابی پزشکی در رابطه با بیماری‌های زنان می‌دانند. هرچند برخی دیگر آن را با انجیل شیطان مقایسه کرده و به دنیای جادوگری یا عرفان ربط می‌دهند. به باور این افراد کتاب مرموز وینیچ می‌تواند کلید ورود به جهانی اسرارآمیز باشد. در هر صورت کتاب وینیچ همچنان به‌عنوان یکی از جذابترین داستان های مرموز تاریخ باقی مانده است.\nهرم بزرگ چین\nبسیاری تصور می‌کنند اهرام مصر داستان های اسرارآمیز زیادی را از دل تاریخ در خود پنهان نگه داشته است. هرچند ماجرای هرم بزرگ چین از آن هم عجیب‌تر است. خلبانان آمریکایی در طول جنگ جهانی دوم بارها از سازه‌ای سفیدرنگی در چین صحبت کردند که حتی از اهرام مصر نیز بزرگتر هستند. آنها حتی در هنگام پرواز تعدادی عکس هم گرفتند تا ادعای خود را ثابت کنند. هرچند در کمال تعجب دولت چین تا سال‌ها وجود چنین بنایی را به‌طور کامل انکار می‌کرد.\nدر نهایت آنقدر شواهد زیاد شدند که امکان انکار بیشتر وجود نداشت. در آن زمان نیز دولت چین گفت که هرم اشاره‌ شده چندان قابل‌توجه نیست و در مقایسه با اهرام مصر ارزش چندانی ندارد. آنها حتی تا جایی پیش رفتند که هرم بزرگ چین را صرفا تلی از خاک دانستند. جالب اینجاست که با وجود همه اینها، دولت چین اجازه کاوش در هرم و حضور کارشناسان خارجی را نمی‌دهد.\nداستان مرموز این هرم خاص چیست که دولت چین آنقدر سعی در پنهان کردن آن دارد؟\nداستان های مرموز تاریخ: کشتی جنجالی Mary Celeste\nداستان کشتی Mary Celeste به‌عنوان یکی از رخدادهای مرموز تاریخ دریانوردی شناخته می‌شود. در سال ۱۸۷۲ این کشتی از آمریکا به سمت ایتالیا حرکت کرد تا بار ۱۷۰۰ بشکه الکل صنعتی را به مقصد برساند. ناخدای کشتی به‌جز همسر و فرزند ۲ ساله‌اش ۸ ملوان را نیز با خود همراه کرده بود. آنها هرگز به ایتالیا نرسیدند و پس از چند ماه کشتی در نزدیکی جزایر آزور پیدا شد.\nنکته عجیب اینکه کشتی کاملا سالم بود و هیچ مشکلی نداشت. همچنین ذخایر آب و غذا برای شش ماه کافی بودند. با وجود این، هیچ اثری از خدمه دیده نمی‌شد. برخی گفتند که شاید خدمه از نگرانی انفجار الکل از کشتی خارج شده باشند. هرچند هرگز هیچ نشانی از آنها یافت نشد. برخی احتمال خطای پمپ و تصور پایین‌ رفتن کشتی را مطرح کردند. در این صورت آیا نباید خدمه پس از گذشت مدتی و اطمینان از سالم بودن کشتی به آن برگردند؟\nبیشتر بخوانید\n۱۰ معما حیرت‌انگیز درباره اهرام که دانشمندان هنوز پاسخی برای آن ندارند!بزرگترین معماهای جهان هستی که هنوز بی‌پاسخ مانده‌اند!معماهای عجیب فضایی که علم انسان را به سخره می‌گیرند\nاحتمال حمله دزدان دریایی نیز به‌دلیل دست نخوردن لباس‌ها و وسایل خدمه و بار کشتی منتفی است. حتی هیچ نشانه‌ای از خشونت نیز در Mary Celeste دیده نمی‌شد. همین نیز سبب شده که به عنوان یکی از ۸ داستان مرموز تاریخ شناخته شود.\nمعبد زیرآبی یونگونی\nدر عمق ۲۵ متری آب‌های جزیره یونگونی ژاپن سازه‌ای بسیار عجیب وجود دارد. ابعاد این سازه ۱۰۰ متر طول، ۶۰ متر عرض و ۲۵ متر ارتفاع است و بسیاری آن را باقیمانده یک هرم یا معبد بزرگ باستانی می‌دانند. وجود ستون‌ها، پله‌ها، دیوارها و راهروها باعث شده افراد نسبت به داستان یک تمدن مرموز از دل تاریخ مشکوک شوند.\nبرخی از دانشمندان ژاپنی معتقد هستند که معبد یونگونی حدود ۱۰ هزار سال پیش توسط انسان ساخته شده است. هرچند بالا آمدن سطح آب سبب شده که در موقعیت کنونی قرار بگیرد. در سمت مقابل برخی پژوهشگران آمریکایی آن را ساخته بشر نمی‌دانند و صرفا به زلزله و فرسایش آب رابط می‌دهند. آنها تاکید دارند گاهی طبیعت ساختارهایی را شکل می‌دهد که کاملا منظم و دقیق هستند.\nبازدید از این بنا کاملا آزاد است و دولت ژاپن هیچ محدودیت یا اقدام حفاظتی را برای آن در نظر نگرفته است.\nداستان های مرموز تاریخ: پرواز 19\nپرواز 19 را باید یکی از داستان های فوق‌العاده جنجالی و مرموز تاریخ هوانوردی دانست. در سال ۱۹۴۵ پنج بمب‌افکن آمریکایی برای انجام یک ماموریت تمرینی از پایگاه دریایی فورت لادردیل به پرواز درآمدند. آنها قرار بود تعدادی بمب را در باهاماس ریخته و به فلوریدا برگردند. خلبانان این ماموریت باتجربه بودند و چیز جدیدی برای آنها وجود نداشت. هرچند اندکی پس از پرواز مسیر خود را گم کردند.\nآنها در مکالمات خود می‌گفتند که ارتباطات رادیویی و قطب‌نماها از کار افتاده‌اند و نمی‌دانند کجا هستند. تلاش‌ها برای پیدا کردن موقعیت دقیق هواپیماها نیز نتیجه نداد و در نهایت خلبان‌ها با مشکل تمام شدن سوخت مواجه شدند. همین نیز سبب شد که فرمانده عملیات دستور سقوط در دل اقیانوس را صادر کند. پس از این اتفاق یک هواپییمای دیگر به جستجوی اعضای پرواز 19 رفت؛ اما آن هواپیما نیز ناپدید شد.\nدر گام بعدی تعداد زیادی هواپیما و کشتی وظیفه جستجو برای لاشه هواپیماها را آغاز کردند؛ اما به هیچ نتیجه‌ای نرسیدند. همین نیز باعث شد که افسانه مثلث برمودا آغاز شود.\nحادثه وحشتناک دیتلوف\nدر سال ۱۹۵۹ گروهی از دانشجویان علاقه‌مند به کوهنوردی تصمیم گرفتند از کوه‌های اورال روسیه عبور کنند. آنها در دامنه کوه مرگ چادر زده بودند و انتظار می‌رفت که پس از چند روز با باشگاه ورزشی خود تماس بگیرند. هرچند پس از گذشت سه هفته هیچ خبری از آنها نشد. اینجا بود که تیم‌‌های نجات راهی منطقه شدند. آنها چادر دانشجویان را در حالی پیدا کردند که از داخل پاره شده بود. هرچند که وسیله‌های آنها دست‌نخورده باقی مانده بودند.\nکاملا مشخص بود اتفاقی عجیب باعث شده آنها به‌سرعت از چادر خارج شوند. پس از مدتی جستجو اجساد دانشجویان در فواصل مختلف از چادر پیدا شدند. برخی از آنها در اثر آسیب‌های شدیدی مثل خرد شدن جمجمه و یا شکستن قفسه سینه جان باخته بودند. هرچند که هیچ نشانه‌ای از ضربه خارجی در بدن آنها دیده نمی‌شد.\nبرخی نیمه برهنه بودند و زبانی در دهان نداشتند. برخی نیز چشمان خود را از دست داده بودند. بخش مرموز و عجیب داستان اینجاست که لباس‌های کوه‌نوردان آلوده به مقدار کمی مواد رادیواکتیو بود. چه اتفاقی در دامنه کوه مرگ رقم خورده بود؟ برخی ترکیب بهمن و موجودات وحشی را دلیل حادثه می‌دانند. هرچند برخی تصور می‌کنند دانشجویان به‌خاطر آزمایش‌های مخفی شوروی جان خود را از دست داده‌اند. در اخبار علمی مطالب جذاب زیادی در رابطه با آزمایش‌های سری و عجیب آمریکا و شوروی در دوران جنگ سرد وجود دارد.\nنظر شما در رابطه با 8 داستان مرموز تاریخ چیست و کدام توضیحات را قابل قبول می‌دانید؟\njQuery(document).ready(function(){\nlet media_id = \"\";\njQuery.post(\"/wp-admin/admin-ajax.php\",\n{\naction: \"ami_media_request\",\nid: \"\",\npost_id: \"1006004\",\nwidth: jQuery(\".single .entry\").width(),\n},\nfunction(data, status){\nif(media_id != null && media_id != \"\")\n{\njQuery(\"#ami_media_box_8241d1b4\").html(data);\n}\nelse{\njQuery(\".entry p\").last().after(data)\n}\n});\n})",
        "link": "https://gadgetnews.net/1006004/strange-unsolved-mysteries/"
    }
]