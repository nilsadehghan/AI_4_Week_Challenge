[
    {
        "heading1": "تصمیم نهایی اپل: آیپد تاشو لغو شد، تمام تمرکز روی آیفون فولد",
        "heading2": null,
        "content": "0 ارسال شده توسط: معین کریمی  13 تیر 1404 ساعت 12:47\nگزارش‌های جدید از توقف پروژه آیپد تاشو اپل خبر می‌دهند. آیا این تصمیم به معنای تمرکز کامل اپل بر آیفون فولد و رقابت با سامسونگ و آنر است؟\nجدیدترین گزارش‌ها حاکی از تصمیم اپل مبنی بر توقف پروژه توسعه آیپد تاشو است تا تمام منابع و تمرکز خود را روی عرضه اولین آیفون تاشو معطوف کند. این یک تصمیم استراتژیک و کاملا درست از سوی کوپرتینویی‌ها محسوب می‌شود که می‌تواند آینده محصولات تاشوی این شرکت را شکل دهد.\nشایعات مربوط به دستگاه‌های تاشوی اپل سال‌هاست که در جریان است و بسیاری منتظر بودند تا این شرکت در سال ۲۰۲۶ از اولین محصول خود در این حوزه رونمایی کند. اما مشخص نبود که این محصول یک گوشی هوشمند خواهد بود یا یک دستگاه هیبریدی شبیه به تبلت-لپ‌تاپ. حالا به نظر می‌رسد که تکلیف روشن شده است.\nگزارش اخیر که توسط وب‌سایت دیجی‌تایمز منتشر شده ادعا می‌کند اپل پیشرفت پروژه آیپد تاشدنی را متوقف کرده است. البته باید در نظر داشت که این منبع گاهی گزارش‌های نه چندان دقیقی منتشر می‌کند. با این حال اگر این خبر صحت داشته باشد، اولویت‌بندی اپل کاملا منطقی به نظر می‌رسد.",
        "link": "https://gadgetnews.net/1006464/apple-pauses-folding-ipad-focus-iphone-fold/"
    },
    {
        "heading1": "تصمیم نهایی اپل: آیپد تاشو لغو شد، تمام تمرکز روی آیفون فولد",
        "heading2": "چرا آیفون تاشو باید اولویت اصلی اپل باشد؟",
        "content": "واقعیت این است که اگر پروژه آیپد تاشو قرار بود حتی کوچک‌ترین مانعی برای طراحی، مهندسی یا تولید آیفون فولد ایجاد کند، اپل با اولویت دادن به گوشی هوشمند خود بهترین تصمیم را گرفته است. دلیل این موضوع به انتظارات بازار و تقاضای کاربران در سال ۲۰۲۵ برمی‌گردد. نبود یک آیفون تاشو در سبد محصولات اپل یک نقطه ضعف بزرگ است؛ به‌خصوص وقتی رقبای اندرویدی با سرعت در حال نوآوری هستند.\nبازار گوشی‌های تاشو اگرچه هنوز خاص و گران‌قیمت است اما به سرعت در حال رشد است. بیشتر گوشی‌های تاشوی امروزی قیمتی بالاتر از آیفون ۱۶ پرومکس دارند. با این حال از دست دادن مشتریان رده‌بالا به نفع اندروید به دلیل نبود یک گزینه تاشو، برای اپل پذیرفتنی نیست. دستگاه‌های تاشو آمده‌اند که بمانند و بازگرداندن مشتریان از دست رفته کار آسانی نخواهد بود.\nدر شرایطی که نیاز به یک آیفون تاشو به شدت احساس می‌شود، سرنوشت آیپد تاشو در هاله‌ای از ابهام قرار دارد. هرچند نمونه‌های مشابهی از این دستگاه در دنیای کامپیوترهای ویندوزی وجود دارد اما آن‌ها هرگز به محصولی جریان‌ساز تبدیل نشدند. این دستگاه‌ها جالب هستند اما نیاز واقعی تعداد زیادی از کاربران را برطرف نمی‌کنند.\nسبد محصولات آیپد و مک‌بوک اپل در حال حاضر بسیار موفق و پرفروش است. ترکیب این دو دنیا با یکدیگر کمی عجیب به نظر می‌رسد. هنوز مشخص نیست که چنین دستگاهی قرار بود از سیستم‌عامل iPadOS استفاده کند یا macOS. در نهایت، همه‌چیز به اولویت‌بندی و تخصیص منابع برمی‌گردد و به نظر می‌رسد اپل تصمیم واضحی گرفته است: تمرکز بر محصولی که مردم احتمالا آن را می‌خرند و توقف پروژه‌ای که آینده روشنی ندارد.",
        "link": "https://gadgetnews.net/1006464/apple-pauses-folding-ipad-focus-iphone-fold/"
    },
    {
        "heading1": "تصمیم نهایی اپل: آیپد تاشو لغو شد، تمام تمرکز روی آیفون فولد",
        "heading2": "رقبا منتظر اپل نمانده‌اند",
        "content": "اپل شاید هنوز وارد بازی تاشوها نشده باشد اما دیگران منتظر نمانده‌اند. بازیگران بزرگی مانند سامسونگ و موتورولا سال‌ها تجربه در این زمینه دارند و محصولاتشان روزبه‌روز بهتر می‌شود. حتی شکست‌ها و مشکلات اولیه مانند چین‌خوردگی نمایشگر یا خرابی لولاها، داده‌های ارزشمندی را برایشان به همراه داشته است.\nاما این شرکت‌هایی مانند اوپو و آنر هستند که اپل را واقعا به چالش می‌کشند. گوشی‌هایی مثل اوپو فایند N5 یا آنر V5 محصولاتی فوق‌العاده باریک، سریع و زیبا هستند. این دو شرکت با طراحی لولاهای پیشرفته، مشکلاتی مانند چین‌خوردگی نمایشگر و نفوذ گردوغبار را تا حد زیادی حل کرده‌اند. سوال اصلی اینجاست: اگر اوپو و آنر می‌توانند چنین محصولی بسازند، چرا اپل نتواند؟\njQuery(document).ready(function(){\nlet media_id = \"\";\njQuery.post(\"/wp-admin/admin-ajax.php\",\n{\naction: \"ami_media_request\",\nid: \"\",\npost_id: \"1006464\",\nwidth: jQuery(\".single .entry\").width(),\n},\nfunction(data, status){\nif(media_id != null && media_id != \"\")\n{\njQuery(\"#ami_media_box_788bc6b6\").html(data);\n}\nelse{\njQuery(\".entry p\").last().after(data)\n}\n});\n})",
        "link": "https://gadgetnews.net/1006464/apple-pauses-folding-ipad-focus-iphone-fold/"
    }
]