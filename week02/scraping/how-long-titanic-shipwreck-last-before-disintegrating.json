[
    {
        "heading1": "نبرد طبیعت با فولاد: لاشه کشتی تایتانیک تا کی باقی می‌ماند؟",
        "heading2": null,
        "content": "0 ارسال شده توسط: مصطفی آرایشگر  13 تیر 1404 ساعت 10:03\nبا این که ادعای ناتوانی خدا در نابودی کشتی تایتانیک توسط کاپیتان آن مطرح شده بود، اما هم اکنون توسط باکتری‌ها در معرض نابودی همیشگی است.\nبا توجه به این که بیشتر از یک قرن از غرق شدن کشتی تایتانیک در اقیانوس اطلس شمالی گذشته است، اما هنوز دانشمندان، کاوش‌گران و مردم عادی زیادی را به خود جذب می‌کند. تایتانیک به آرامی در حال تجزیه در دل طبیعت است، چرا که در عمق بیشتر از 2 مایل از سطح آب قرار دارد و باعث شده نه تنها آن را یک کشتی و اثر تاریخی بدانیم، بلکه می‌توان آن را به یک کپسول زمان شکننده تشبیه کرد؛ با ما در گجت نیوز همراه باشید تا نگاهی به روند نابودی کشتی تایتانیک داشته باشیم.",
        "link": "https://gadgetnews.net/1005860/how-long-titanic-shipwreck-last-before-disintegrating/"
    },
    {
        "heading1": "نبرد طبیعت با فولاد: لاشه کشتی تایتانیک تا کی باقی می‌ماند؟",
        "heading2": "پیشبینی زمان نابودی کشتی تایتانیک",
        "content": "تایتانیک می‌تواند مراحل نابودی خود را ادامه دهد و در نهایت تا سال 2030 میلادی به صورت کامل از بین خواهد رفت؛ بنابراین می‌توان گفت کمتر از 30 سال تا فروپاشی کامل آن زمان باقی است.\nاین مسئله نه تنها به دلیل شرایط کشتی در زیر آب، بلکه به علت باکتری‌هایی است که آهن موجود در بدنه تایتانیک را می‌خورند. جالب است بدانید این باکتری‌ها را به افتخار کشتی تایتانیک، Halomonas Titanicae نام‌گذاری کرده‌اند و در نهایت هر آن چیزی از آن باقی مانده است را از بین خواهند برد.\nبیشتر بخوانید\nاگر کشتی تایتانیک را امروز می‌ساختند، باز هم غرق می‌شد؟راز حل نشده تایتانیک؛ چرا هیچ بقایای انسانی در داخل آن یافت نشده است؟اسرار دردناک کشتی تایتانیک پس از 11 دهه فاش شدچرا جسد هیچ انسانی در لاشه کشتی تایتانیک نیست؟\nاین باکتری برای نخستین بار در سال 1991 میلادی کشف شد، اما دانشمندان تا 9 سال بعد به صورت خاص میکروب‌ها را شناسایی نکردند. این باکتری که به تازگی Halomonas Titanicae نام‌گذاری شده است، بخشی از یک خانواده باکتری بود که تا قبل از کشف آن در سال 2010 میلادی، وجود آن‌ها در آب‌های عمیق یک مسئله ناشناخته بود.",
        "link": "https://gadgetnews.net/1005860/how-long-titanic-shipwreck-last-before-disintegrating/"
    },
    {
        "heading1": "نبرد طبیعت با فولاد: لاشه کشتی تایتانیک تا کی باقی می‌ماند؟",
        "heading2": "تاثیر شرایط زیر آب در نابودی کشتی تایتانیک",
        "content": "این کشتی افسانه‌ای که زمانی به عنوان یکی از سریع‌ترین کشتی‌ها به حساب می‌آمد، شرایط بسیار بد زیر آب را تحمل می‌کند که شامل فشار بسیار زیاد آب در کف اقیانوس می‌شود. این فشار 390 برابر بیشتر از فشار در سطح دریا می‌شود.\nوزن بیشتر از یک میلیون پوندی کشتی هم یک مشکل مهم به حساب می‌آید، چرا که باعث نشست ناهموار در بستر دریا شده و نیروهایی ایجاد می‌کند که کشتی را چرخانده و بدنه فولادی را از هم خواهد پاشید.\nدر ادامه شاهد خوردگی در تایتانیک خواهید بود که توسط باکتری‌ها و تغذیه آن‌ها از کشتی انجام می‌شود؛ در نهایت اسید تولید شده و موجب فرسایش بیشتر فلز تایتانیک خواهد شد.\nوضعیت این کشتی ممکن است تحت تاثیر جریان‌های گل‌آلود باشد که موجب رانش زمین در زیر آب شده و می‌توانند بر بستر دریا در زیر کشتی تاثیر بگذارند و بدین ترتیب، یکپارچگی کلی تایتانیک را در معرض خطر قرار دهند.\nفقط یک زیردریایی می‌تواند به تایتانیک برسد و با وجود وخامت اوضاع کشتی، آن را برای یافتن آثار باستانی جستجو خواهد کرد.\nیکی از شرکت‌هایی که موفق به انجام کار شده است، شرکت RMS Titanic Inc بوده که در گذشته با نام Titanic Ventures Limited Partnership شناخته می‌شد. این شرکت حق انحصاری نجات کشتی نمادین را دارد و از سال 1987 میلادی تاکنون، چیزی معادل 5500 قلم کالا را بازیابی کرده و بازگردانده است.\njQuery(document).ready(function(){\nlet media_id = \"\";\njQuery.post(\"/wp-admin/admin-ajax.php\",\n{\naction: \"ami_media_request\",\nid: \"\",\npost_id: \"1005860\",\nwidth: jQuery(\".single .entry\").width(),\n},\nfunction(data, status){\nif(media_id != null && media_id != \"\")\n{\njQuery(\"#ami_media_box_a56e25c9\").html(data);\n}\nelse{\njQuery(\".entry p\").last().after(data)\n}\n});\n})",
        "link": "https://gadgetnews.net/1005860/how-long-titanic-shipwreck-last-before-disintegrating/"
    }
]