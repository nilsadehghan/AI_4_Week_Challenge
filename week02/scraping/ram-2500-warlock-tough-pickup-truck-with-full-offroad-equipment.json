[
    {
        "heading1": "رم 2500 وارلاک، یک پیکاپ گردن کلفت با تجهیزات کامل برای بیراهه نوردی است",
        "heading2": null,
        "content": "0 ارسال شده توسط: علیرضا قادرمیهنی  13 تیر 1404 ساعت 10:45\nرم 2500 وارلاک به عنوان یک پیکاپ سرسخت و فول آپشن برای طبیعت گردی و بیراهه نوردی معرفی شده است. این خودرو چه مشخصاتی دارد؟\nآمریکایی‌ها علاقه زیادی به پیکاپ‌های فول سایز و گردن کلفت دارند. برندهای مهمی مثل فورد و شورولت با طراحی و تولید وانت بارهای آفرودی، کمک زیادی به شهروندان ایالات متحده کرده‌اند. شرکت Ram که این روزها حسابی سرش شلوغ شده، از یک پیکاپ تنومند و غول پیکر به نام رم 2500 وارلاک رونمایی کرده که در ادامه نگاهی به مشخصات و امکانات بیراهه نوردی آن می‌اندازیم.",
        "link": "https://gadgetnews.net/1006425/ram-2500-warlock-tough-pickup-truck-with-full-offroad-equipment/"
    },
    {
        "heading1": "رم 2500 وارلاک، یک پیکاپ گردن کلفت با تجهیزات کامل برای بیراهه نوردی است",
        "heading2": "معرفی رم 2500 وارلاک",
        "content": "خبر خوب برای دوستداران پیشرانه‌های 8 سیلندر اینکه، موتور V-8 همی دوباره به مدل 1500 بازگشته و رم به‌ تازگی گارانتی ده‌ساله‌ای را برای بیشتر مدل‌های خود معرفی کرده است. در حال حاضر این کمپانی آمریکایی دو گزینه جدید برای پیمایش مسیرهای صعب العبور معرفی کرده که عمدتا در کلاس خودروهای وانت سنگین وزن قرار می‌گیرند. (منظور رم 2500 بلک اکسپرس و رم 2500 وارلاک است)\nاین اولین باری است که Ram از یک مدل وارلاک رونمایی می‌کند. این مدل فقط با کابین دو ردیفه دو دیفرانسیل و اتاق بار کوتاه ارائه می‌شود و برای خریداران علاقه‌مند به آفرود طراحی شده است. این خودرو دارای رینگ‌های 20 اینچی تراش‌ خورده الماسی است که با تایرهای 34 اینچی گودیر دوراتک AT پوشانده شده‌اند. همچنین دارای جلوپنجره مشکی، سپرهای مشکی و گلگیرهای مشکی است.\nسایر امکانات این خودرو شامل کمک‌فنرهای بیل‌اشتاین، دیفرانسیل عقب ضد لغزش و محافظ جعبه انتقال نیرو (اسکید پلیت) است. در داخل کابین نیز صندلی نیمکتی پارچه‌ای و کف‌پوش‌های مناسب برای هر نوع آب‌وهوا تعبیه شده است.\nبیشتر بخوانید\nفولکس واگن آماروک، پیکاپ گردن کلفتی که کل بیابان های استرالیا را از پا در آوردقیمت جدید پیکاپ سانگ یانگ موسو گرند خان در تیرماه 1404 اعلام شد\nمدل بلک اکسپرس به خریداران گزینه‌های بیشتری برای شخصی‌سازی ارائه می‌دهد. این مدل فقط با کابین دو ردیفه عرضه می‌شود اما با اتاق بار کوتاه یا بلند، در نسخه‌های دو دیفرانسیل یا تک دیفرانسیل در دسترس است. کاپوت اسپرت، سپرها و جلوپنجره هم‌ رنگ بدنه و رینگ‌های مشکی 20 اینچی از مهم‌ترین امکانات این مدل به شمار می‌روند.\nمدل اکسپرس همچنین دارای صندلی نیمکتی پارچه‌ای، کف‌پوش موکتی و رکاب‌های مشکی جانبی است. هر دو مدل در هشت رنگ قابل سفارش هستند: مشکی الماسی، سفید براق، خاکستری گرانیتی، نقره‌ای زینیت، آبی فورج، قرمز شعله‌ای، خاکستری سرامیکی و قرمز مذاب.\nقوای فنی و قیمت\nخریداران می‌توانند بین موتور V-8 همی 6.2 لیتری یا دیزلی کامینز 6.7 لیتری یکی را انتخاب کنند. موتور همی می‌تواند در شرایط ایده آل، 405 اسب‌ بخار قدرت و 429 پوند فوت گشتاور تولید کند، در حالی که کامینز قادر به تولید 420 اسب‌ بخار قدرت و 1075 پوند فوت گشتاور است. هر دو موتور با گیربکس هشت‌ سرعته خودکار TorqueFlite هماهنگ شده‌اند.\nپکیج وارلاک رم 2500 مدل 2026 با قیمت پایه 57165 دلار عرضه می‌شود که 2995 دلار بیشتر از نسخه Tradesman است. بلک اکسپرس نیز 2495 دلار بالاتر از تریم Tradesman قیمت دارد و قیمت پایه آن 53735 دلار است. دفتر ثبت سفارش برای هر دو مدل باز شده و عرضه آن‌ها در تیراژ محدود خواهد بود. این خودروها در سه‌ ماهه سوم سال جاری به بازار خواهند آمد.\nبیشتر بخوانید\nرکورد بالاترین آمار سرقت وانت در آمریکا، در اختیار این پیکاپ است!این پیکاپ های غول پیکر خارج از ایران کمتر از 2 میلیارد تومان قیمت دارند\njQuery(document).ready(function(){\nlet media_id = \"\";\njQuery.post(\"/wp-admin/admin-ajax.php\",\n{\naction: \"ami_media_request\",\nid: \"\",\npost_id: \"1006425\",\nwidth: jQuery(\".single .entry\").width(),\n},\nfunction(data, status){\nif(media_id != null && media_id != \"\")\n{\njQuery(\"#ami_media_box_5c816b2a\").html(data);\n}\nelse{\njQuery(\".entry p\").last().after(data)\n}\n});\n})",
        "link": "https://gadgetnews.net/1006425/ram-2500-warlock-tough-pickup-truck-with-full-offroad-equipment/"
    }
]