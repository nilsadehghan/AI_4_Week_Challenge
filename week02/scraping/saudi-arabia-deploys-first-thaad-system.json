[
    {
        "heading1": "عربستان سعودی از نخستین سامانه دفاع موشکی تاد خود رونمایی کرد",
        "heading2": null,
        "content": "0 ارسال شده توسط: معین کریمی  12 تیر 1404 ساعت 16:44\nعربستان سعودی با رونمایی از اولین واحد سامانه تاد، توان دفاعی خود را به شکل چشمگیری افزایش داد. این سیستم پیشرفته چگونه از آسمان این کشور محافظت می‌کند؟\nنیروی پدافند هوایی سلطنتی عربستان سعودی با برگزاری یک مراسم رسمی، اولین واحد عملیاتی سامانه تاد (THAAD) را به ساختار دفاعی خود اضافه کرد. این اقدام گامی مهم برای تقویت توانایی‌های پدافندی این کشور در برابر تهدیدات هوایی و موشکی محسوب می‌شود. وزارت دفاع عربستان اعلام کرد این سامانه پیشرفته اکنون در وضعیت عملیاتی کامل قرار دارد.\nمراسم رونمایی و تحویل این سامانه در موسسه نیروهای پدافند هوایی در جده برگزار شد. این رویداد پس از آن انجام گرفت که تمامی مراحل آزمایش، ارزیابی میدانی و آموزش تخصصی پرسنل با موفقیت در داخل خاک عربستان به پایان رسید.",
        "link": "https://gadgetnews.net/1006176/saudi-arabia-deploys-first-thaad-system/"
    },
    {
        "heading1": "عربستان سعودی از نخستین سامانه دفاع موشکی تاد خود رونمایی کرد",
        "heading2": "سامانه تاد، سپری جدید در آسمان عربستان",
        "content": "سپهبد مزید بن سلیمان العمرو، فرمانده نیروی پدافند هوایی سلطنتی عربستان، در این مراسم حضور داشت. او پرچم این واحد جدید را به صورت نمادین به فرمانده گروه اول پدافند هوایی تحویل داد تا آمادگی کامل آن برای اجرای ماموریت‌ها را اعلام کند. استقرار اولین آتشبار از سامانه تاد بخشی از یک پروژه دفاعی گسترده‌تر است. هدف اصلی این پروژه، افزایش قابلیت‌های پدافند هوایی پادشاهی و حفاظت از زیرساخت‌های حیاتی و استراتژیک کشور عنوان شده است.\nپیش از این، نیروهای متخصص برای راهبری اولین و دومین واحد سامانه تاد، دوره‌های آموزشی پیشرفته‌ای را در فورت بلیس واقع در ایالت تگزاس آمریکا گذرانده بودند. این سیستم یکی از پیشرفته‌ترین سامانه‌های دفاعی ارتفاع بالای جهان برای رهگیری و انهدام موشک‌های بالستیک در فاز پایانی پرواز است.\njQuery(document).ready(function(){\nlet media_id = \"\";\njQuery.post(\"/wp-admin/admin-ajax.php\",\n{\naction: \"ami_media_request\",\nid: \"\",\npost_id: \"1006176\",\nwidth: jQuery(\".single .entry\").width(),\n},\nfunction(data, status){\nif(media_id != null && media_id != \"\")\n{\njQuery(\"#ami_media_box_323bac2f\").html(data);\n}\nelse{\njQuery(\".entry p\").last().after(data)\n}\n});\n})",
        "link": "https://gadgetnews.net/1006176/saudi-arabia-deploys-first-thaad-system/"
    }
]